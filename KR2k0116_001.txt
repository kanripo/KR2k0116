# -*- mode: mandoku-view; -*-
#+TITLE: 嶺外代答
#+DATE: 2015-08-24 22:46:08.767803
#+PROPERTY: ID KR2k0116
#+PROPERTY: BASEEDITION WYG    
#+PROPERTY: JUAN 卷一
<pb:KR2k0116_WYG_001-1a>¶
欽定四庫全書¶
　嶺外代答巻一　　　　　宋　周去非　撰¶
　　地理門¶
　　　百粤故地¶
自秦皇帝并天下伐山通道略定揚粤為南海桂林象¶
郡今之西廣秦桂林是也東廣南海也交阯象郡也漢¶
武帝平南海離秦桂林為二郡曰鬱林蒼梧離象郡為¶
三曰交阯九真日南又稍割南海象郡之餘壤為合浦¶
<pb:KR2k0116_WYG_001-1b>¶
郡乃自徐聞渡海略取海南為朱崖儋耳二郡置刺史¶
于交州漢分九郡視秦若多其統之則一交州刺史耳¶
至吴始分為二於是交廣之名立焉時交治龍編廣治¶
番禺唐太宗分天下為十道合交廣為一置採訪使于¶
番禺其規模猶漢時唯帥府易地也髙宗始置安南都¶
䕶府于交州本朝皇祐中置安撫經略使于桂州西道¶
帥府始於此至今八桂番禺龍編鼎峙而立復秦之故¶
云¶
<pb:KR2k0116_WYG_001-2a>¶
　　　並邉¶
廣西西南一方皆廹化外令甲邕宜欽㢘融瓊州吉陽¶
萬安昌化軍静江府係沿邉栁賔貴横鬰林化雷係次¶
邉總廣西二十五州而邉州十七静江屬縣半抵猺峒¶
猺峒者五陵蠻之别也自静江稍西南曰融州其境控¶
扼王江樂善冝良丈盈洪源從允䍧牱夜郎諸蠻自融¶
稍西南曰宜州宜處羣蠻之腹有南丹州安化三州一¶
鎮荔波羸河五峒茅灘撫水諸蠻南丹者所謂莫大王¶
<pb:KR2k0116_WYG_001-2b>¶
者也自宜稍西南曰邕州邕境極廣管溪峒羈縻州縣¶
峒數十右江直西南其外則南詔也左江直正南其外¶
則安南也自邕稍東南曰欽州欽之西南接境交阯陸¶
則限以七峒水則舟楫日通自欽稍東曰亷州亷之海¶
直通交阯自亷東南渡海曰瓊州萬安昌化吉陽軍中¶
有黎母山環山有熟黎生黎若夫浮海而南近則占城¶
諸蕃逺則接于六合之外矣¶
　　　廣西省併州¶
<pb:KR2k0116_WYG_001-3a>¶
廣西地帶蠻夷山川曠逺人物稀少事力㣲薄一郡不¶
當浙郡一縣異時偏方割據境土褊小故並建荒為州¶
縣而務觀羙逮夫正統有歸六合混一乃省併晏州荔¶
州今静江府荔浦縣是也龍州今栁州龍城縣是也鷰¶
州今藤州鐔津縣是也皆廢於唐之貞觀溥州今静江¶
府興安縣也廢於本朝之乾徳嚴州今象州之来賔縣¶
也澄州今賔州上林縣也蠻州今横州永淳縣也牢州¶
黨州今鬱林州南流縣也南儀州今藤州岑溪縣也繡¶
<pb:KR2k0116_WYG_001-3b>¶
州今容州普寜縣也禺州北流縣也順州陸川縣也潘¶
州今髙州茂名縣也南亭州玉州今欽州靈山縣也姜¶
州今亷州合浦縣也皆廢於開寳珠州今融州融水縣¶
也鎮寜州今宜州帯溪寨也竇州今髙州信宜縣也䝉¶
州今昭州立山縣也皆廢於熈寜龔州今潯州平南縣¶
也平州今融州懐逺縣也白州今鬱林州博白縣也觀¶
州今宜州髙峯寨也溪州馴州叙州今宜州北遐鎮思¶
立寨也皆廢於紹興夫州大矣廢而為縣若寨又不加¶
<pb:KR2k0116_WYG_001-4a>¶
大焉又有不専縣寨者顧有廢二州而僅成一縣且或¶
為鎮寨或廢一州而併入近縣者然則昔之為州無乃¶
强名乎¶
　　　五嶺¶
自秦世有五嶺之說皆指山名之考之乃入嶺之途五¶
耳非必山也自福建之汀入廣東之循梅一也自江西¶
之南安踰大庾入南雄二也自湖南之郴入連三也自¶
道入廣西之賀四也自全入静江五也乃若漳潮一路¶
<pb:KR2k0116_WYG_001-4b>¶
非古入嶺之驛不當備五嶺之數桂林城北二里有一¶
坵髙數尺植碑其上曰桂嶺及訪其實乃賀州實有桂¶
嶺縣正為入嶺之驛全桂之間皆是平陸初無所謂嶺¶
者正秦漢用師南越所由之道桂嶺當在臨賀而全桂¶
之間實五嶺之一途也¶
　　　湖廣諸山¶
南方多佳山竊謂其本根自衡山来勢如朩之有餘枝¶
條枚也東南一榦為廣東之韶石雲闕參天鐘簴躆地¶
<pb:KR2k0116_WYG_001-5a>¶
望之使人肅然想有虞張樂之盛綿延至英州羣峯玉¶
立堅潤而秀乃其枝柯也𣪚布為徳慶之三洲巖恵之¶
羅浮山與其他不知名之竒山又其條枚也西南一榦¶
發為道之九嶷峥嶸峻極峯岫挺異縈紆盤礴惘不可¶
測綿延為桂林之山羣峯拔地森立四野亦皆其枝柯¶
也至伏地而行乎黄茅赤土之下突出為西融州之老¶
君洞天容之勾漏洞天潯之白石洞天兹亦其條枚也¶
東南方至陽天地之美具焉草朩之生必向榮於南枝¶
<pb:KR2k0116_WYG_001-5b>¶
衡山之陽亦猶是耳¶
　　　桂山¶
山谷詩云桂嶺連城如鴈蕩平地蒼玉忽嵯峨唐人謂¶
兩地不如陽朔好碧蓮峯裏住人家鴈山屢游矣桂山¶
得鴈山之秀鴈山不若桂山之多若置諸大龍湫龍鼻¶
泉之側則雄偉之氣亡矣桂山之髙曽不及鴈山之半¶
故無尊雄之勢謂可與相頡頏者過矣乃若陽朔諸山¶
唯新林舖左右十里内極可賞愛青山綠水團欒映帯¶
<pb:KR2k0116_WYG_001-6a>¶
煙霏不斂空翠撲人面面相屬人住其間真住蓮花心¶
也桂林負郭諸山頗不及耳夫其尖翠特立無不拔地¶
而起綿延數百里望之不見首尾亦云盛哉¶
　　　桂林巖洞¶
石湖甞評桂山之竒宜為天下第一及攷唐韓退之詩¶
云水作青羅帶山如碧玉篸栁子厚訾家洲記云桂州¶
多靈山發地峭竪林立四野觀前人品題桂林之意端¶
不誣矣山皆中空故峯下多佳巖洞神刓鬼刻髙者憑¶
<pb:KR2k0116_WYG_001-6b>¶
崖如化城下者穿隧若水府大者可建五丈旗小者猶¶
可容十客或浮為洲渚或内通舟楫去城不過七八里¶
近二三里几杖間可以徧覽巖穴有名可紀者三十餘¶
所今述于後巖則曰讀書曰疊綵曰伏波曰龍隠曰劉¶
仙曰屏風曰佛子曰雉巖洞則曰白龍曰華景曰水月¶
曰龍隠曰棲霞曰元風曰曽公曰南濳曰北濳曰隠山¶
六洞曰虛秀曰石乳峯則曰立魚曰獨秀其他不可枚¶
數矣(按范成大桂海虞衡志所載巖洞與此同惟白龍/乃洞名龍隠則巖洞俱有又有虛秀無靈秀此本)¶
<pb:KR2k0116_WYG_001-7a>¶
(舊有錯悮/今俱改正)¶
　　　靈巖¶
洞穴有水然後稱竒桂林諸洞無慮百所率近在城外¶
數里俱有可觀若水東之曾公巖興安之石乳洞皆有¶
流水自洞而出施直橋横檻其上遨遊者得以徙倚其¶
間異於他洞者空明幽邃而巳雖然未若城南之水月¶
洞東江之龍隠巖也水月中通形如半規江流貫之中¶
有石橋可以觴客龍隠修曲而髙明江流貫之鼓棹而¶
<pb:KR2k0116_WYG_001-7b>¶
入仰視洞頂夭矯乎真龍之脊脅也范石湖謂二洞竒¶
賞絶世融州老君洞亦通川流中有小洲其旁髙岑有¶
乳石滴成老君之形鬚眉衣冠無一不具張于湖榜曰¶
天下第一真仙之洞以是知凡洞必以川流為貴也雖¶
然二賢所賞水深數尺廣纔丈餘耳若夫桂之靈川縣¶
有靈巖者二賢未知也是巖也大江洞其腹水闊二十¶
丈深當倍之余甞攝邑靈川天久不雨往禱于巖方舟¶
造洞遥望大江平濶直抵山根横有一線之光邇而望¶
<pb:KR2k0116_WYG_001-8a>¶
之乃知洞穴表裏明徹而然也即其洞口水面阽阽正¶
將枕山不可得入者舟子擊水伏而進仰視洞頂與水¶
面相去纔丈餘水與洞頂皆平如掌舟入漸深楫聲隠¶
隠震動固巳駭人心目人聲一發山水皆應大音叱咤¶
洞虛□裂當巖之中洞頂穹窿如寳盖然其下即神龍¶
所居也余斂板焚香巫者以修綆下瓶汲深奉之以歸¶
輙有感應是江也西通猺峒日寫良材貫巖而下水深¶
不可施篙撑拄巖頂而後得出余求之事實謂此江古¶
<pb:KR2k0116_WYG_001-8b>¶
来遶出山外忽雷雨數日神龍穿破山腹以定窟宅遂¶
命曰靈巖縣曰靈川亦以是得名今洞旁山觜尚有故¶
江跡存噫此巖水色沉碧雄深嚴静人至其間若有神¶
靈左右之者誠非遊觀之地去城三十里不若諸洞之¶
邇於人所以未䝉賞音惜哉¶
　　　羅叢巖¶
羅叢巖在潯州西南六十里巖中明快可容數百人每¶
遇重九合鄰郡之人而集焉以為登髙之樂巖内有三¶
<pb:KR2k0116_WYG_001-9a>¶
聖殿殿側有石鐘其大合抱自然天成殿東則有碧虛¶
洞由石穴而入通行平坦其屈曲約半里餘出于巖之¶
東洞内則有石佛石磬石獅子石牀石鐘殿西則有靈¶
源洞由石穴而入通行平坦其屈曲約一二里出于巖¶
之西洞内則有石羅漢石象石馬石魚石筍石鼓凡遊¶
兩洞者必秉火炬以觀聮巖之外西則有水月巖約深¶
數丈約闊十五丈泉源清徹四時不涸中有異魚存焉¶
巖口則有龍王殿入巖中則有觀音堂或遇嵗旱里人¶
<pb:KR2k0116_WYG_001-9b>¶
禱之甘雨必應由大巖之中皆用石板平砌而出巖門¶
則有鐘樓樓之西倚巖則以石甃髙數丈為方丈樓之¶
外則有三門門之外則有超然亭亭之左右則有石板¶
為路連袤一二里四圍皆植松竹實潯之勝槩云¶
　　　黎母山¶
海南四州軍中有黎母山其山之水分流四郡熟黎所¶
居半險半易生黎之處則巳阻深然皆環黎母山居耳¶
若黎母山巔數百里常在雲霧之上雖黎人亦不可至¶
<pb:KR2k0116_WYG_001-10a>¶
也秋晴清澄或見尖翠浮空下積鴻濛其上之人夀考¶
逸樂不接人世人欲窮其髙往徃迷不知津而虎豹守¶
險無路可攀但見水泉甘美耳此豈蜀之菊花潭老人¶
村之類耶¶
　　　廣西水經¶
凡廣西諸水無不自蠻夷中来静江水曰灕水其源雖¶
自湘水来然湘本北行秦史祿決為支渠南注之融江¶
而融江實自猺峒来漢武帝平南越發零陵下灕水蓋¶
<pb:KR2k0116_WYG_001-10b>¶
泝湘而上沿支渠而下入融江而南也灕水自桂歴昭¶
而至蒼梧融州之水䍧牱江是也其源自西南夷中来¶
武帝發夜郎下䍧牱即出此也宜州之水自南丹州合¶
集諸蠻溪谷而来東合于䍧牱歴栁歴象而至潯邕州¶
之水其源有二一為左江自交阯来一為右江自大理¶
國戚楚府大槃水来江合于邕歴横歴貴與䍧牱合于¶
潯而東行歴藤而與灕水合于蒼梧蒼梧者諸水之所¶
㑹名曰三江口實南越之上流也水自是安行入于南¶
<pb:KR2k0116_WYG_001-11a>¶
海矣¶
　　　䍧牱江¶
西融州城外江水即䍧牱江之下流也江面頗闊昔甞¶
有大水泛出蜀南州牌漢武平南越發夜郎下䍧牱非¶
由融州則何自而至南越哉今静江府桑江寨其水亦¶
合于融江之上流或云桑江亦䍧牱音之訛也大抵融¶
州之西為蜀之南地本連接但隔於蠻猺不可通耳¶
　　　靈渠¶
<pb:KR2k0116_WYG_001-11b>¶
湘水之源本北出湖南融江本南入廣西其間地勢最¶
髙者静江府之興安縣也昔始皇帝南戌五嶺史祿於¶
湘源上流灕水一派鑿渠踰興安而南注于融以便於¶
運餉盖北水南流北舟踰嶺可以為難矣祿之鑿渠也¶
於上流砂磧中疊石作鏵觜銳其前逆分湘水為兩依¶
山築堤為溜渠巧激十里而至平陸遂鑿渠遶山曲凡¶
行六十里乃至融江而俱南今桂水名灕者言離湘之¶
一派而来也曰湘曰灕往徃行人於此銷䰟自鏵觜分¶
<pb:KR2k0116_WYG_001-12a>¶
水入渠循堤而行二里許有洩水灘茍無此灘則春水¶
怒生勢能害堤而水不南以有灘殺水猛勢故堤不壊¶
而渠得以溜湘餘水緩逹于融可以為巧矣渠水遶迤¶
興安縣民田賴之深不數尺廣可二丈足泛千斛之舟¶
渠内置斗門三十有六每舟入一斗門則復閘之俟水¶
積而舟以漸進故能循崖而上建瓴而下以通南北之¶
舟楫甞觀祿之遺跡竊嘆始皇之猜忍其餘威能罔水¶
行舟萬世之下乃賴之豈唯始皇祿亦人傑矣因名曰¶
<pb:KR2k0116_WYG_001-12b>¶
靈渠¶
　　　癸水¶
灕水自癸方来直抵静江府城東北角遂並城東而南¶
古記云賴有癸水遶東城永不見刀兵又有石記云湘¶
南南粤北此地居然自牛肋直饒四面血成池一騎刀¶
兵入不得五代靖康之亂大盗滿四方獨不至静江風¶
水之說固有驗矣昔於城東北角溝灕水遶城而西復¶
南東合于灕厥後居民壅之溝遂廢范石湖帥桂乃浚¶
<pb:KR2k0116_WYG_001-13a>¶
斯溝漣漪如帶於溝口伏波巖之下八桂堂之前剏為¶
危亭名以癸水此溝未廢桂人屢有登科既廢二十年¶
間㡬類天荒石湖以淳熈甲午復溝乙未科果有蔣汝¶
霖戊戌科有蔣来叟辛丑科二人登科今石湖癸水亭¶
記但言癸水之為樂土福地耳復溝之效未續論也¶
　　　龍門¶
潯象之間有龍門春水大至鱘鰉大魚自海逆流而上¶
漁師於龍門之下廽瀾之中設網横江舉而得之有嘲¶
<pb:KR2k0116_WYG_001-13b>¶
之者曰是殆南選之龍門也蒼梧上流亦有龍門灘其¶
形勢甚可畏¶
　　　象山¶
象州郡治西樓正面西山山腹忽起白雲狀如白象移¶
時不滅然不可常見案秦象郡乃交阯非象州也今象¶
州城門乃畫一白象不審何義然象州自昔不遭兵革¶
凡有大盗皆相戒以不宜犯象鼻然則城門之畫象豈¶
謂此耶¶
<pb:KR2k0116_WYG_001-14a>¶
　　　天威遥¶
欽之士人曾果得唐人天威遥碑文義駢儷誠唐文也¶
碑㫖言安南静海軍地皆濱海海有三險巨石屹立鯨¶
波觸之晝夜震&KR0837;漕運之舟渉深海以避之少為風引¶
遵崖而行必瓦碎折三險之下而陸有川遥頑石梗㫁¶
焉伏波嘗加功力迄不克就厥後守臣屢欲開鑿以便¶
漕運錐钁一下火光煜然髙駢節度安南齋戒禱祠將¶
施功焉一夕大雨震電于石所者累日人自分淪沒矣¶
<pb:KR2k0116_WYG_001-14b>¶
既霽則頑石破碎水深丈餘旁有一石猶存未可通舟¶
駢又䖍禱俄復大雨震電悉碎餘石遂成巨川自是舟¶
運無艱名之曰天威遥退而求諸傳載天威遥事略同¶
但不若是詳爾¶
　　　天分遥¶
欽江南入海凡七十二折南人謂水一折為遥故有七¶
十二遥之名七十二遥中有水分為二川其一西南入¶
交阯海其一東南入瓊亷海名曰天分遥人云五州昔¶
<pb:KR2k0116_WYG_001-15a>¶
與交阯定界于此言若天分然也今交阯於天分遥巳¶
自占又於境界數百餘里吴婆竈之東以立界標而採¶
捕其下欽人舟楫少至焉¶
　　　三合流¶
海南四郡之西南其大海曰交阯洋中有三合流波頭¶
濆湧而分流為三其一南流通道于諸蕃國之海也其¶
一北流廣東福建江浙之海也其一東流入于無際所¶
謂東大洋海也南舶往来必衝三流之中得風一息可¶
<pb:KR2k0116_WYG_001-15b>¶
濟茍入險無風舟不可出必瓦觧於三流之中傳聞東¶
大洋海有長砂石塘數萬里尾閭所洩淪入九幽昔甞¶
有舶舟為大西風所引至于東大海尾閭之聲震&KR0837;無¶
地俄得大東風以免¶
　　　象鼻砂¶
欽亷海中有砂磧長數百里在欽境烏雷廟前直入大¶
海形若象鼻故以得名是砂也隠在波中深不數尺海¶
舶遇之輙碎去岸數里其磧乃濶數丈以通風㠶不然¶
<pb:KR2k0116_WYG_001-16a>¶
欽殆不得而水運矣甞聞之舶啇曰自廣州而東其海¶
易行自廣州而西其海難行自欽㢘而西則尤為難行¶
盖福建兩浙濱海多港忽遇惡風則急投近港若廣西¶
海岸皆砂土無多港澳暴風卒起無所逃匿至於欽亷¶
之西南海多巨石尤為難行觀欽之象鼻其端倪已見¶
矣¶
　　　天涯海角¶
欽州有天涯亭亷州有海角亭二郡盖南轅窮途也欽¶
<pb:KR2k0116_WYG_001-16b>¶
逺於亷則天涯之名甚於海角之可悲矣斯亭並城之¶
東地勢頗髙下臨大江可以觀覽昔余襄公守欽為直¶
釣軒於亭之東偏即江濱之三石命曰釣石醉石卧石¶
富為吟詠載在篇什¶
　　　潮¶
江浙之潮自有定候欽亷則朔望大潮謂之先水日止¶
一潮二弦小潮謂之子水頃刻竟落未甞再長瓊海之¶
潮半月東流半月西流潮之大小随長短星初不係月¶
<pb:KR2k0116_WYG_001-17a>¶
之盛衰豈不異哉¶
　　邉帥門¶
　　　廣西經略安撫使¶
漢帥府在交州唐在廣州天寳中嶺南桂容邕交與廣¶
咸屬廣州採訪昭宗始陞桂管為節度本朝皇祐中儂¶
智髙平詔狄青分廣西邕宜融為三路用武臣充知州¶
兼本路安撫都監而制經略安撫使于桂州選兩制以¶
上官為知州兼領使事於是八桂遂為西路雄府矣厥¶
<pb:KR2k0116_WYG_001-17b>¶
後罷邕宜融為郡宜融州守臣兼本路兵馬都監邕守¶
兼本路安撫都監沿邉守臣並帶溪峒都廵檢使盡𨽻¶
于經略安撫使帥府既内兼西南數十州之重外鎮夷¶
蠻㡬數百族事權不得不重矣廣西諸郡凡有邉事不¶
申憲漕唯申經略司此昔日陕西制也¶
　　　瓊州兼廣西路安撫都監¶
漢武帝斬南越遣使自徐聞渡海略地置珠崖儋耳二¶
郡今雷州徐聞縣遞角場直對瓊管一㠶濟海半日可¶
<pb:KR2k0116_WYG_001-18a>¶
到即其所由之道也元帝時以海道閉絶棄之梁復置¶
崖州隋時領縣十是時海南止一州耳唐貞觀五年置¶
瓊州今瓊管靖海軍節度是也武徳五年置儋州今昌¶
化軍龍朔二年置萬安州今萬安軍武徳五年置振州¶
後改曰崖州今吉陽軍四州軍乃海上一洲耳中有黎¶
母大山四州軍環處其四隅地方千里路如連環欲歴¶
其地非一月不可遍瓊管再渡海至吉陽所謂再渉鯨¶
波者也夫廣西去朝廷固逺矣海外州軍又加逺焉不¶
<pb:KR2k0116_WYG_001-18b>¶
得不置小帥以臨之瓊守權能擿發四州軍官吏今兼¶
本路安撫都監提轄海外逐州軍公事良以此也¶
　　　邕州兼廣西路安撫都監¶
自唐分天下為十道二廣不分東西天寳中始置邕州¶
經略使懿宗始陞邕管為西道節度使本朝皇祐中儂¶
智髙平詔狄青分廣邕宜融為三路守臣兼本路兵馬¶
都監而置經略安撫使于桂州以統之今邕守兼本路¶
安撫都監州為建武軍節度有左右兩江左江在其南¶
<pb:KR2k0116_WYG_001-19a>¶
外抵安南國右江在西南外抵六詔諸蠻兩江之間管¶
覊縻州峒六十餘用為内地藩而内宿全將五千人以¶
鎮之凡安南國及六詔諸蠻有疆場之事必由邕以逹¶
而經略安撫之諮詢邉事亦唯邕是頼朝廷南方馬政¶
專在邕邉方珍異多聚邕矣¶
　　　宜州兼廣西路兵馬都監¶
廣西控扼夷蠻邕屯全將宜屯半將本朝皇祐間分宜¶
州為一路帥所統多夷州後罷為郡今守臣猶兼廣西¶
<pb:KR2k0116_WYG_001-19b>¶
都監為慶逺軍節度宜之西境有南丹州安化三州一¶
鎮又有撫水五峒龍河茅灘荔波等蠻及陸家砦其外¶
有龍羅方石張五姓謂之淺蠻又有西南韋蕃及蘇綺¶
羅坐夜囘(按桂海虞/衡志作面)計利流求謂之生蠻其外又有羅¶
殿毗那大蠻皆有徑路直抵宜城宜之境上舊有觀溪¶
馴叙四州乃昔之邉也權力弱不足以為邉紹興四年¶
罷為寨今宜有髙峯帶溪北遐思立鎮寜五寨是也髙¶
峯一寨古之觀州正抵南丹其或犯邉髙峯則其咽喉¶
<pb:KR2k0116_WYG_001-20a>¶
宜之府庫月支南丹安化諸峒錢米鹽料有差¶
　　　融州兼廣西路兵馬都監¶
大觀初置融州為黔南經略使所管皆夷州帥府地狭¶
割栁之栁城宜之天河桂之古縣以益之厥後罷融為¶
郡三縣復仍其舊至今黔南帥司官屬朱記在静江府¶
軍資庫融州城下江即䍧牱江也江之上流與王江合¶
王江之間羣猺居之又其上流羣蠻居之猺即五陵溪¶
之别也蠻則諸葛亮所征漢武帝所開者也在融則外¶
<pb:KR2k0116_WYG_001-20b>¶
置列寨以備之融守兼廣西都監為清逺軍節度每嵗¶
聖節蠻酋赴宴頗多舊日帥府規模尚可覩矣¶
　　　欽亷溪峒都廵檢使¶
欽亷皆號極邉去安南境不相逺異時安南舟楫多至¶
後為溺舟乃更来欽今亷州不管溪峒猶帶溪峒職事¶
者盖為安南備爾亷之西欽也欽之西安南也交人之¶
来率用小舟既出港遵崖而行不半里即入欽港正使¶
至亷必越欽港亂流之際風濤多惡交人之至欽也自¶
<pb:KR2k0116_WYG_001-21a>¶
其境永安州朝發暮到欽於港口置抵棹寨以誰何之¶
近境有朩龍渡以節之沿海廵檢一司迎且送之此其¶
備諸海道者也若乃陸境則有七峒於如昔峒置戍以¶
固吾圉¶
